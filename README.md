# Bilgi Güvenliği Farkındalığı

[PRISM](https://en.wikipedia.org/wiki/PRISM_%28surveillance_program%29), [XKeyscore](https://en.wikipedia.org/wiki/XKeyscore) ve [Tempora](https://en.wikipedia.org/wiki/Tempora) gibi küresel veri izleme programlarının izlemelerinden korunmak için çeşitli kaynaklardan yapılan araştırmaları sizler için basite indirgeyerek tek bir çatı altında topladık.

WhatsApp'ın Facebook tarafından satın alınmasından sonra kişisel verilerin gizliliğiyle ilgili kaygılar iyice arttı. Bununla birlikte Wikileaks internet sitesi, ABD Merkezi Haberalma Teşkilatı'nın (CIA) Siber İstihbarat Merkezi'nden geldiğini iddia ettiği binlerce belge yayımlamıştı. Söz konusu belgelerde en dikkat çeken kısım ise CIA'in popüler mesajlaşma uygulamalarının mesajlarını elde edebileceği iddiasıydı. Zaten sokaktan geçen hemen herkes de bunu tahmin edebiliyordur. Telegram, ICQ, LINE vb. uygulamarın da çok büyük maliyetlere rağmen insanlara sözde ücretsiz iletişim sunması bir o kadar düşündürücüdür. Böyle bir zamanda açık kaynak yazılımlara ya da yarı açık yazılımlara ilgi giderek artsa da genel olarak piyasada yer alan ve tamamen açık kaynaklı uygulamaların kullanışsız olması, kendi sunucunuzu kurma ve güvenliğini sağlama gibi büyük problemleri de beraberinde getirmesi insanların güvensiz uygulamarı kullanmalarına sebep olmaktadır. Bu sebeple sizler için uygulamaların kullanışlılık derecelerine göre de bazı değerlendirmelere yer vereceğiz.

*Uyarı: Burada tavsiye edilen projeleri kullanmak küresel veri izleme programlarına karşı iletişiminize %100 bir koruma sağlamaz. Lütfen hassas verilerinizi buradaki yazılımlara emanet etmeden önce kendi araştırmanızı yapın.*
